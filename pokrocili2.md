# 2023/2024

Kurz **Programování na Nuselské** bude probíhat od 21. září 2023
a volně navazuje na kurz **začátečníci**. Je určen pro děti druhých
až pátých tříd libovolné základní školy s tím, že děti druhých
tříd musí mít absolvovaný kurz začátečníci, šikovní jedinci z
řad třetích či čtvrtých tříd mohou přijít i bez předchozího
vzdělání.

Cílem tohoto kurzu je pokračování v rozvoji systematického
myšlení, hlubší poznávání světa informační techniky
a osvojení si základů elektrotechniky.

Kurz bude probíhat 1x týdně, každý čtvrtek od 14:15 do 15:05
v počítačové učebně.

V kurzu budeme využívat robůtky [Cubetto](https://www.primotoys.com),
[Beebot](https://www.bee-bot.us/) i [Ozobot](https://ozobot.com/).
Později si představíme platformu [Micro:bit](https://microbit.org)
a s ní zabředneme trochu blíže k elektrotechnice. Kromě těchto
se budeme věnovat i práci na PC, kde se budeme učit programovat
pomocí vybraných kurzů na [code.org](https://www.code.org),
prostředí [scratch](https://scratch.mit.edu/) a dalších.
To vše proložíme tvůrčími aktivitami s papírem, kostkami a jinými
rekvizitami.

Cílem kurzu není vzdělat hotového programátora, ale rozvíjet logické
myšlení, algoritmizaci a jiné vlastnosti, které se dětem budou hodit
při studiu jakéhokoliv oboru.

Kurz bude organizován a veden [Lukášem Doktorem](../lectors/ldoktor)

## 1. hodina

<a href="pokrocili2-1-01-plan.jpg">
    <img align="right" src="pokrocili2-1-01-plan-small.jpg" style="height:85px">
</a>

* Brainstorming ohledně projektů na tento rok, následně 3-hlasé hlasování
* Seznámení s naší online laboratoří
  * Některé projekty vyžadují specifické programy a nastavení, proto jsem se letos rozhodl vyzkoušet virtuální laboratoř. Pro děti jsem připravil virtuální počítače (webtop kontejnery) ke kterým se přihlašují ze školních počítačů. Tyto počítače jsou "jejich", čili si za tento rok vyzkouší správu vlastního PC i práci s operačním systémem GNU/Linux.
  * První úkol byl, změňte si pozadí, případně kurzory, panely a další

## 2. hodina

* [Tvorba modů do Minetestu](https://rubenwardy.com/minetest_modding_book)
  * Krátká připomínka hry [Minetest](https://www.minetest.net/) (opensource re-implementace Minecraftu s širokou podporou modů)
  * Vytváření souborů v systému windows (nutno v nastavení povolit zobrazení přípony souboru, abychom mohli vytvářet soubory `.lua` a `.conf`)
  * Vytvořili jsme základní strukturu našeho modu a započali s jeho tvorbou - `error` znamená chyba, text okolo nám napoví, co je potřeba udělat (použít pouze znaky [a-zA-Z0-9_] a podobně)

<img align="right" src="../media/robots_bottom.jpg">
